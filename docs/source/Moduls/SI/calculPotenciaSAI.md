### Potència necessària per un SAI


Hi ha diversos factors que cal tenir en compte abans d’adquirir i d’instal·lar un SAI: *la mida que té, el tipus de SAI, la càrrega que suporta, el grau de protecció contra les alteracions del subministrament elèctric, etc.* Depenent del cas, escollireu un model o un altre tenint en compte el nombre i el tipus d’ordinadors que vulgueu protegir.

Tres de les característiques més rellevants d’un SAI són la **càrrega**, l’**autonomia** i la **capacitat**, conceptes que estan relacionats entre ells.

*La **càrrega** d’un SAI és el conjunt d’equips que té connectats. L’**autonomia** d’un SAI és la quantitat de temps que podrà subministrar energia de la bateria a una càrrega concreta.*

*La **capacitat** d’un SAI és la potència màxima que podrà subministrar a la seva càrrega.*

Quan mesurem la capacitat d'un SAI ens podem trobar amb dues mesures. La **potència real** o la **potència aparent**.

La **potència real** és la que es mesura en Watts (W) i la **potència aparent** en VoltAmpers (VA).

La diferència és que la **real** ens dona la potència que consumeix un aparell i la **aparent** és la potència real multiplicada per un factor per tenir en compte el **pic màxim** de potència a la que podria arribar un equip. Aquest factor acostuma a ser 1,4 tot i que ens podrem trobar 1,33 o 1,6.

S'ha de tenir en compte que quan calculem la capacitat necessària d'un SAI (normalment ve expressada en VA) sempre hem de calcular una capacitat un **60%** o **70%** superior.

Per exemple si volem connectar a un SAI 2 PCs i 2 Monitors que consumeixen un total de 200 W (potència real), el nostre SAI haurà de subministrar **200 \* 1,4 \= 280 VA**. Però com que hem de tenir en compte que aquesta potència no pot superar el 70% de la potència total del SAI (VA), necessitarem un SAI de com a mínim 400 VA (**400 VA \* 70% \= 280 VA**).

Hi han diversos mètodes per calcular el consum en W dels nostres equips i d'aquesta forma fer una estimació:

* Mitjançant un mesurador de potència o mitjançant una [**pinça amperimètrica**](http://ca.wikipedia.org/wiki/Amper%C3%ADmetre_de_pin%C3%A7a) que mesura el **corrent subministrat** per els equips connectats, d'aquesta manera multiplicant per la tensió nominal (230 V a Espanya), podrem obtenir el consum mig aproximat.
* Coneixent el **consum mig** (W) subministrat en la característiques del fabricant.
* Mitjançant un model aproximat d'estimació de consum, prenent com referència estimacions prèvies. Per exemple podem veure estimacions de consums en la web d'etiquetat d'eficiència energètica [Energy Star](http://www.energystar.gov/index.cfm?c=products.pr_find_es_products).
